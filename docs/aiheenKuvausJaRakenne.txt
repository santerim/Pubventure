Olet tullut pubiin, eikä sinulla ole kuin kymppi rahaa. Naisesikin lähti nostelemaan
jo ajat sitten, eikä itsetunnossasi ole kehumista. Mitähän tästä vielä tulee?

Aihe on siis eräänlainen survival-peli pubiympäristössä, toteutettuna merkkigrafiikalla
Rogue/Nethack-peligenren mukaisesti.

Pelissä menestyminen edellyttää sinnikästä ihmisten pehmittelyä puhumalla, jotta saa
pummattua lisää rahaa. Pienellä onnella voi myös saada jonkun naisen lähtemään mukaan.

Käyttäjät: Kuka nyt vain haluaakin kokeilla.

Pelaajan toiminnot: Liikkuminen pubissa, juomien ostaminen ja juominen, abstrakti keskustelu, rakon tyhjentäminen, pummaus, henkilöiden ja ympäristön katselu.

Rakenne:

Ohjelman rakenne on sinänsä varsin yksinkertainen:

- main-metodin suoritus lähinnä vain vie hallinnan Logiikka-luokalle

- Logiikka puolestaan luo ensin peliympäristön kutsumalla Pubi-luokkaa ja sen metodeja. Pubi-luokka puolestaan luo sekä objekteista koostuvan peliympäristön, että pelin ihmishahmot omien hahmoluokkiensa olioina
- Tämän jälkeen Logiikka käynnistää Kayttoliittyma-luokan, joka puolestaan luo graafisen ympäristön ja liittää siihen näppäimistön kuuntelijan

- Koska fokus on nyt uudessa ikkunassamme, kaikki pelin tapahtumat juontuvat siitä mitä käyttäjä tekee, ts. mitä näppäimiä hän painaa ja milloin
- Kaikki näppäinkomennot välitetään Kayttoliittyma-luokan kautta Logiikalle, missä ne käsitellään
- Käytännössä kaikki varsinainen pelimekaniikka on Logiikka-luokan alla

- Tapahtumien koordinoinnissa käytetään hyväksi Sijainti-luokkaa, jonka oliot ovat jokaisen ihmishahmon attribuutteina, ja jota hyväksikäyttäen ylipäätään selvitetään mitä on ja missä

- Kaikki komennot ovat enumeja, joita välitetään metodilta toiselle. Myös ihmishahmojen ominaisuuksilla (ikä, sukupuoli, rooli) on oma enuminsa erillisessä luokassaan, kuten myös ympätistöstä vastaavilla Pubiobjekteilla, joista kenttä koostuu.

- Piirtotapahtumat tapahtuvat Logiikka-luokasta käsin kutsumalla Kayttoliittyma-luokan metodeja sopivin parametrein

- Eri tilanteisiin sallittavia näppäinkomentoja kontrolloidaan manipuloimalla NappaimistonKuuntelija-luokan muuttujia